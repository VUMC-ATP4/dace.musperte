# Šis ir mans otrais mājas darbs
## 200 vārdu apraksts par mani
Mans vārds ir **Dace**. Es dzīvoju Valmierā.

Šobrīd strādāju [Valmieras Viestura vidusskolā](https://viesturi.edu.lv/) par lietvedības sekretāri. Mani galvenie darba pienākumi ir iekšējo un ārējo dokumentu sagatavošana un aprites organizēšana, personāla dokumentu sagatavošana un uzskaite. COVID-19 pandēmijas laikā manos darba pienākumos bija arī kontaktpersonu noteikšana skolā, reģistrēšana un informācijas nodošana Slimību profilakses un kontroles centram. Iepriekš esmu strādājusi par grāmatvedi, veicot grāmatvedības dokumentu iegrāmatošanu programmā Tildes Jumis un noliktavas atlikumu uzskaiti MS Excel. Esmu bijusi arī projektētāja asistente. Mani pienākumi bija 20/0,4 kV elektropārvades līniju projektu dokumentācijas izstrāde un saskaņošana pašvaldībās, uzņēmumos un ar zemes īpašniekiem. Vēl esmu strādājusi par parādu piedziņas speciālisti, vienojoties ar klientiem par bankas kredīta atmaksas grafiku un nosacījumiem.

Banku augstskolā esmu ieguvusi 2.līmeņa augstāko profesionālo izglītību ar kvalifikāciju Uzņēmuma vadītājs. Patreiz studēju Juridiskajā koledžā studiju programmā Datorsistēmu, datortīklu administrēšana un programmēšana 2.kursā. Papildu projekta Mācības pieaugušajiem ietvaros Latvijas universitates Vadības un uzņēmējdarbības mācību centrā apgūstu kursu Automatizēta programmatūras testēšana. Ar interesi divus gadus pēc kārtas piedalījos Biedrības Riga TechGirls organizētajās tiešsaistes nodarbībās Iepazīsti tehnoloģijas.

Man ir B kategorijas autovadītāja apliecība.  Patīk braukt ar mašīnu. Brīvajā laikā patīk pilnveidoties pašizaugsmes jautājumos, kā arī sēņot un pastaigāties pa mežu un gar jūru.

Savu turpmāko profesionālo darbību vēlos saistīt ar IT sfēru.

![img_1.png](img_1.png)

Paldies, ka izlasīji! Jauku dienu! :wink: 


